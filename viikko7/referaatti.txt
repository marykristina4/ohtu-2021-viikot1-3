Referaatti Eero-Veikko Laineen kandidaatintyöstä Johtaminen perinteisissä ja ketterissä ohjelmistotuotanto-
projekteissa. Valitsin tämän aiheen, koska se kiinnostaa minua työelämän kautta.

Laine käsittelee kandidaatintyössään johtamista lähtökohtana pohdinta siitä, miksi ohjelmistotuotantoprojektit
ainakin jollakin mittarilla epäonnistuvat niin kovin usein. Ketterissä menetelmissä merkittävä muutos verrattuna
perinteiseen projektijohtoon on se, että tiimin tulisi olla itseään johtava. Kandidaatintyössä käydään läpi
johtajalta vaadittavia taitoja kuten myös johtamistyylejä. Toisistaan voidaan erottaa ohjaava johtajuus, joka on
lähempänä perinteistä projektipäällikköä, sekä voimaannuttava johtajuus, jossa johtaja jakaa valtaansa tiimille
ja pyrkii kaikkia osallistumaan päätöksentekoon. On kuitenkin huomioitava, että ohjaava johtajuus on joissain
tilanteissa edelleen paikallaan, esimerkiksi jos tiimiläiset ovat kokemattomia eivätkä omaa tarvittavia taitoja
tiiminsä, itsensä, ja hankkeen johtamiseksi. 

Perinteisen projektipäällikön toimenkuva on  muodollisten prosessin noudattamista ja niiden valvomista, kustannus-
suunnittelua, aikataulutusta jne. Ohjelmistotiimeissä usein johtajan aseman ottaa kokenein koodaaja. Vaihtoehtona
on egoton tiimi, jossa valtaa on hajautettu koko tiimille. Tässä on paljon samoja piirteitä kuin ketterissä
johtamismenetelmissä.

Ketterissä menetelmissä mukaanlukien ketterässä johtajuudessa tärkeää on  kommunikaatio, yhteistyö ja avoimuus.
Ketterissä menetelmissä projektipäällikön tehtävänä on enemmänkin mahdollistaa tiimiä toimimaan, purkaa edestä
esteitä ja auttaa tiimin jäseniä tarvittaessa. Projektipäällikön roolia onkin kyseenalaistettu: projektipäällikköä
kuitenkin tarvitaan usein mm. vision ja strategian luontiin, muutosten toteuttamiseen, ohjelmistotuotantotiimin
ja muiden väliseen kommunikointiin - siis vastaaviin asioihin joita perinteinenkin projektipäällikkö hoitaa. 
Ketterissä menetelmissä osa projektipällikön tehtävistä sivuaa scrum masterin vastuita. Jaetun johtamisen
soveltaminen on kuitenkin usein käytännössä hankalaa. Helpointa toki olisi, jos tiimit todella olisivat itse-
ohjautuvia, mutta silti usein kaivataan väliin projektipäällikkömäistä roolia kommunikoimaan sidosryhmille, koska
kehitystiimin tulisi saada rauhassa tehdä kehitystyötä. Pitäisi siis löytää jonkinlainen tasapaino siihen, mistä
asioista tiimi vastaa, ja mistä scrum master ja mistä mahdollinen projektipäällikkö. Tämä jako riippuu usein 
myös siitä, millaisia rooleja kehitystiimissä on.
